---
title: Korzystaj z ostatniej stabilnej wersji
isChild: true
---

## Korzystaj z ostatniej stabilnej wersji {#use_the_current_stable_version_title}

Jeżeli dopiero rozpoczynasz swoją przygodę z PHP, upewnij się, że korzystasz z ostatniej stabilnej wersji (obecnie
[PHP 7.1][php-release]). PHP jest silnie rozwijane i twórcy tego języka wciąż dodają do niego
[nowe, przydatne funkcje](#language_highlights). Mimo tego, że konwencja nadawania kolejnych numerów wersji języka
może sugerować, że zmiany są niewielkie, w rzeczywistości różnice między kolejnymi wersjami są _znaczące_. Na stronach
[php.net][php-docs] dostępna jest obszerna, przetłumaczona na wiele języków dokumentacja zawierająca opis możliwości
języka PHP, jak również spis wszystkich dostępnych funkcji i sposobów ich wywołania.

W środowiskach produkcyjnych najbardziej rozpowszechnionymi wersjami PHP są obecnie te z zakresu 5.x.
Ostatnią wersją 5.x jest 5.6. Jest to nadal dobra opcja, ale jeśli jesteś odpowiedzialny za jakiś projekt PHP,
to powinieneś jak najszybciej uaktualnić go do najnowszej stabilnej wersji, bo PHP 5.6
[nie będzie otrzymywało poprawek bezpieczeństwa po roku 2018][php-support]. Aktualizacja nie jest skomplikowana,
ale należy uwzględnić kilka zmian, które [nie są kompatybilne wstecznie][php-backwards-compatibility].
Informacje o dostępności funkcji i funkcjonalności w poszczególnych wersjach PHP dostępne są w [podręczniku PHP][php-docs].

[php-release]: http://www.php.net/downloads.php
[php-docs]: http://www.php.net/manual/pl/
[php-support]: http://php.net/supported-versions.php
[php-backwards-compatibility]: http://php.net/manual/en/migration70.incompatible.php
